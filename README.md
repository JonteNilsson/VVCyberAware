Reflektion över projektet
Jag tycker att arbetet har gått bra i gruppen, jag fick göra ganska mycket själv och samtidigt hjälpa de andra, men de har alltid försökt sitt bästa och gjort bra ifrån sig under hela arbetet. Jag hoppas att de lärt sig från mig så att de har bättre kunskaper nu än innan projektet. 

Projektets arkitektur är att det liggen en databas och alla Blazor pages i ett projekt och sedan ett API i ett annat projekt. Alla pages använder sig av API:et för att hämta, och modifiera databasen. Databasen och API skapades först för att enklare kunna UI på hemsidan. Vi började med att fundera över hur modellerna skulle se ut och vilken relation de hade till varandra. Jag tycker det var ett viktigt steg att börja med då alla sedan vet hur de ser ut. Vid QuestionModel så använde vi oss av en Dictionary som sparade texten som key och value var en bool om den var true eller false. Vi fick ett problem med den då en Dictionary inte kan sparas i databasen så var tvungna att hitta en lösning med att konvertera den till en JSON sträng som sedan sparades i databasen.

I UI delen så försökte jag på mina egna sidor göra dem så flexibla som möjligt och skapade några komponenter då jag tänkte att jag kunde använda dem igen, men blev att de bara användes en gång eller två. Jag använde mig mycket av egen CSS i början men kom senare in på att använda mer Bootstrap klasser. Jag fick göra om sidan några gånger i början innan databasen var uppe då modellerna ändrades och dummy datan inte fungerade korrekt längre. Men efter databasen var fixad och API på god väg så kunde jag bättre veta vad som skulle visas och på vilket sätt. 

De största utmaningarna jag stötte på var att kommunicera mellan komponenter, skicka data till child var hyfsat enkelt men att få tillbaka datan till parent var lite svårare. Som exempel löste jag det i ett av fallen med att jag gjorde ett interface som child kunde använda för att veta att de funktionerna fanns i Parent (Vet inte om det är det bästa sättet, men fungerade). 

Som grupp hade vi inte några större utmaningar, jag tyckte att vi hade god kommunikation och med hjälp av ”TODO talan” på Git så kunde vi enklare hålla koll på vem som gjorde vad och vi kunde kommunicera vad som skulle göras som nästa steg enklare. 

Jag var försiktig över att inte göra för mycket utan lämna plats till de andra i gruppen, men jag tycker att det var svårt när det gick lite snabbare för mig och jag också hade mer fritid än de andra som hade jobb och annat de dagarna vi inte var på plats. Det blev att jag också gjorde min kod lite avancerad för dem, så fick förklara hur den fungerade många gånger så de kunde arbeta på samma plats. Jag tror att det var lärorikt för dem och för mig. Om jag skulle gjort arbetet igen så skulle jag ha försökt att inte lägga ner så mycket tid som jag faktiskt gjorde utan låta de andra göra lite mer. De har sagt att de uppskattar allt jag gjort men känns lite som att jag gjorde för mycket på UI delen, då den är så stor. 

Jag har ändå lärt mig mycket under projektet med att jobba i grupp som jag inte är så van vid att göra. Jag har försökt lösa problem på det bästa sättet fastän jag inte sett problemet förut för att utvecklas som programmerare. Jag tycker att det har varit lärorikt och jag hoppas att mina gruppmedlemmar också tycker det.
